Scenari d'uso
================

La fase di ricerca con i cittadini ci ha anche permesso di definire un set minimo di scenari d’uso del sito di un museo.  

L’obiettivo di questa attività è stato quello di definire gli scopi principali per cui i cittadini utilizzano il sito di un museo e in quale momento del loro processo di pianificazione o effettuazione di una visita, di modo tale da progettare una struttura e una navigazione del modello che risponde ai bisogni informativi e operativi degli utenti.  

Abbiamo elaborato gli scenari in modo da rappresentare le motivazioni per cui le diverse personas individuate si trovano ad interagire con il sito, a visitare determinate sezioni e a cercare certe informazioni. Questo ci ha permesso di prioritizzare la progettazione delle  sezioni, contenuti e interazioni del modello. 

Gli scenari individuati sono: 

- Raccogliere informazioni per pianificare una visita al museo 
- Raccogliere informazioni per pianificare una visita didattica 
- Raccogliere informazioni su opere e percorsi museali 
- Raccogliere informazioni per creare un itinerario di visita.
