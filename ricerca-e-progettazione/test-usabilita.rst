Test di usabilità
====================

I prototipi mid-fi hanno rappresentato lo strumento necessario per effettuare i test di usabilità con un campione di 20 utenti così divisi: 

10 utenti provenienti da un panel di ricerca internazionale, con i quali sono stati effettuati test di usabilità da remoto; 

10 utenti di nazionalità italiana con i quali sono stati effettuati test in presenza; 

Il campione è stato selezionato scegliendo i partecipanti in base ad altri criteri di diversificazione, oltre alla provenienza geografica, quali:  

- Frequenza di utilizzo dei siti dei Musei 
- Cultura digitale
- Genere
- Età. 

I test di usabilità sono stati cruciali per raccogliere informazioni sull’usabilità e sulla chiarezza delle informazioni e hanno portato alla revisione di componenti del prototipo come: 

- Elementi di pagina di sezione 
- Elementi di pagina di lista 
- Etichettatura delle voci di menu e degli elementi di pagina 
- Pattern di navigazione ed interazione .

Complessivamente, tutti gli utenti intervistati sono riusciti a completare i compiti richiesti. Le criticità emerse sono state di natura puntuale e indirizzate a perfezionare l’interfaccia e l’architettura informativa del modello nella sua forma finale.  
