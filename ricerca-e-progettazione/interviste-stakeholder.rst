Interviste con gli stakeholder
===============================

L’obiettivo è stato comprendere gli aspetti relativi all’erogazione dei servizi informativi in ambito museale, come la realizzazione, implementazione e gestione dei siti, sia dal punto di vista amministrativo-burocratico, che delle infrastrutture tecnologiche esistenti (ad esempio, banche dati, sistemi di prenotazione e pagamento, etc.).

Abbiamo coinvolto, in un’intervista di circa un’ora, figure appartenenti ad 11 diverse organizzazioni, principalmente afferenti all’ambito IT e della comunicazione, in modo che il panel fosse rappresentativo di una varietà di situazioni, perseguendo diversità in termini di: posizione geografica della ASL, stato dell’arte del sito attuale, modalità di gestione dei servizi IT ed esperienza pregressa. Inoltre, dato lo stretto legame tra le ASL e le Regioni, abbiamo svolto anche un focus group di circa 2 ore.

Così abbiamo raccolto informazioni sulle dinamiche sottostanti alla realizzazione, implementazione e gestione dei siti delle ASL, sia dal punto di vista amministrativo che tecnico. Ma, soprattutto, abbiamo dedotto la percezione del valore di un modello standard, intercettando necessità e potenziali criticità rispetto alla diffusione del modello e all’utilizzo degli strumenti a supporto.

Abbiamo poi individuato le caratteristiche principali che un modello dovrebbe avere per far sì che le ASL siano spronate ad adottarlo:

- Semplicità nella migrazione e gestione dei contenuti;
- Facilità e flessibilità nell’implementazione;
- Maggiore qualità dell’esperienza erogata al cittadino;
- Chiarezza e agevolezza nell’avere un sito conforme alla norma.
