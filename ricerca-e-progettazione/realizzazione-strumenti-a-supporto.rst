Realizzazione degli strumenti a supporto
==========================================

Per consentire agli enti che dovranno implementare il modello di avere riferimenti chiari ed esaustivi sulle componenti di interfaccia e sulle loro interazioni è stato svolto un lavoro di documentazione che prevede, nel dettaglio: 

- I file di alberatura del sito web, per rappresentare in modo chiaro l’organizzazione dei contenuti all’interno del sito del modello; 
- Il documento di architettura delle informazioni per dettagliare, nello specifico, il sistema di navigazione, gli elementi che compongono le tipologie di contenuto e le tassonomie che gli enti potranno utilizzate nel modello; 
- I wireframe, utili a delineare l’ossatura del modello in termini di interfaccia e che consentono di focalizzarsi sul contenuto informativo della pagina piuttosto che sulla veste grafica; 
- La documentazione operativa sui wireframe, utile a dettagliare il funzionamento degli elementi dell’interfaccia; 
- Layout hi-fi, che offrono esempi più concreti di come si tradurranno poi, a livello grafico, le varie pagine del sito; 
- I prototipi del modello in cui sono riportati i flussi d’esperienza seguendo gli scenari d’uso emersi dalla ricerca con gli utenti (ad esempio, raccogliere informazioni per pianificare una visita al museo). Questi permettono di avere un’idea chiara e verosimile di come dovrebbe essere il modello, una volta implementato, e capire quali saranno le operazioni dovrà svolgere l’utente per raggiungere il suo obiettivo di partenza; 
- Creazione del Kit UI con relativa documentazione, necessario ad avere gli elementi predefiniti e le istruzioni dettagliate per aiutare designer e sviluppatori a creare il modello;  
- Documentazione di accessibilità, utile a facilitare l’implementazione di un modello accessibile attraverso indicazioni su specifici componenti. 
