Interviste con i cittadini
===========================
  
È stata condotta una ricerca utente intervistando cittadini italiani e stranieri in presenza e da remoto. Gli obiettivi di questa ricerca si sono chiariti lungo tre direttrici: 

- Comprendere a quali bisogni informativi devono rispondere i siti dei musei [informazioni di carattere generico (es. Orari; notizie) o specifico (es. Eventi o iniziative dei musei; opere presenti]; 
- Comprendere  - a seconda delle tipologie di utenti coinvolti - in quali momenti delle loro diverse esperienze di pianificazione di visita avvengono le interazioni con i siti dei musei e a quali modelli mentali fanno riferimento durante il loro utilizzo; 
- Comprendere a quali bisogni operativi (transazioni, prenotazioni, consultazioni) rispondono siti dei musei. 
  

Il campione coinvolto in questa ricerca utente è stato di 20 persone reclutate su territorio nazionale (10) ed internazionale (10) e corrispondenti alle seguenti categorie di utilizzatori finali: 

- Turisti culturali, ossia persone che pianificano viaggi e itinerari attorno alla presenza di musei o in generale di patrimonio artistico in una determinata città o territorio; 
- Docenti, ossia personale docente con il compito di organizzare e pianificare viaggi di istruzione per scolaresche; 
- Guide turistiche, ossia professionisti dotati di regolare patentino e abilitati all’illustrazione e all’interpretazione del patrimonio storico, cul­turale, religioso, architettonico, artistico, ar­cheologico e monumentale italiano.  


Il campione è stato selezionato scegliendo i partecipanti in base a dei criteri di diversificazione quali:  

- Frequenza di utilizzo dei siti dei Musei;  
- Cultura digitale;  
- Genere;  
- Area geografica di residenza/domicilio;  
- Età. 

  
La ricerca ci ha fornito informazioni relative a: 

- Modelli mentali utilizzati dalle tre categorie sopra indicate nel corso dell’approccio e dell’interazione con i siti dei musei; 
- Scenari di utilizzo, ossia le differenti fasi di pianificazione o di effettuazione di una visita durante le quali avvengono le interazioni con i siti; 
- Interpretazione di alcune voci di menu e alle differenze di interpretazione tra persone italiane e di nazionalità straniera 
- le quali hanno rappresentato la base di conoscenza comune utile ad orientare le successive scelte in termini di progettazione dell’architettura e dell’interazione con l’interfaccia. 
