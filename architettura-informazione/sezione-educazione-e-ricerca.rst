Sezione Educazione e ricerca
===============================
La sezione presenta agli utenti le attività educative che si possono svolgere al museo e quali sono le attività di ricerca in cui il museo è coinvolto, incluse eventuali pubblicazioni.

Al primo livello, la sezione presenta una pagina di lista di primo livello Educazione e ricerca. 
 
Al secondo livello, la sezione si dirama in: 

- Attività educative (pagina lista), al di sotto della quale saranno presenti le relative pagine foglia delle attività educative;

- Attività di ricerca e pubblicazioni (pagina lista), al di sotto della quale saranno presenti le relative pagine foglia delle attività di ricerca e delle pubblicazioni.

Per approfondire la struttura della sezione Educazione e ricerca, vai al `Grafico dell’alberatura (PDF 3.6MB) <https://designers.italia.it/files/resources/modelli/musei-civici/Alberatura-ModelloMusei-DesignersItalia.pdf>`_. 

Per tutte le pagine di questa sezione del sito, è disponibile il relativo layout hi-fi su Figma che presenta la veste grafica della pagina e un esempio di contenuto. Vai al file del modello Musei sulla Community Figma, apri il file nelle tue bozze (Drafts) e scorri l’indice laterale fino a trovare il foglio «Educazione e ricerca».


Pagina lista di primo livello Educazione e ricerca 
-----------------------------------------------------

La pagina di lista di primo livello “Educazione e ricerca” ha lo scopo di offrire agli utenti una panoramica di tutti i contenuti di questa sezione del sito e i collegamenti alle varie sottosezioni per consentirne la navigazione.

La pagina è composta da: 

- Una **Hero** con titolo e breve descrizione che introduce alla pagina e ai suoi contenuti; 
- Una **sezione di smistamento ai contenuti**, organizzata su due colonne, che presenta due tipologie di card: le **card che portano alle lista delle attività educative**, divise per tipi di target (ad esempio "Bambini", "Scuole", "Famiglie", al cui click si atterrerà sulla pagina lista di secondo livello "Attività educative" già filtrata per il target specifico) e **una card che porta alla lista delle attività di ricerca e pubblicazioni**.
- Una sezione **Le ultime notizie**, in cui presentare le ultime 3 notizie in ordine cronologico inverso (dalla più alla meno recente) riguardanti le attività educative o le attività di ricerca e pubblicazioni. È presente la call to action “Tutte le notizie su Educazione e ricerca” che permette all’utente di atterrare nella pagina lista “Notizie” prefiltrata per questa tematica.  
- Una sezione **Vuoi supportare il museo**, che rimanda ad una pagina con la spiegazione dei modi con cui si può supportare il museo (ad esempio, tramite donazioni o membership); 
- La **funzionalità di valutazione della chiarezza informativa delle pagine**, che permette agli utenti di lasciare feedback utili all’ente per migliorare i contenuti del sito.

Attività educative
---------------------

La sottosezione Attività educative presenta una pagina lista di secondo livello che presenta l'elenco di tutte le attività offerte dal museo.

La pagina è composta da:

- Una **Hero** con il titolo "Attività educative"; 
- La barra dei **filtri** che permettono all’utente di filtrare i contenuti per: Target (sulla base della Tassonomia Tipi di target), Tipologia (sulla base della Tassonomia Tipi di Attività educativa), Durata e Luogo (nel caso il museo abbia più luoghi che offrono attività educative);
- L’**elenco dei contenuti**, sotto forma di card, che presentano: un'immagine di riferimento, il nome dell'attività, l’indicazione di dove si svolge, il target di riferimento (sulla base della Tassonomia Tipi di target), la durata e un badge con la tipologia di attività (sulla base della Tassonomia Tipi di Attività educativa). Sono esposte in pagina fino ad un massimo di 12 card ed è presente un elemento paginazione che permette di visualizzarne ulteriori;
- La funzionalità di valutazione della chiarezza informativa della pagina, che permette agli utenti di lasciare feedback utile all’ente per migliorare i contenuti del sito.

Al click su una card della lista, l’utente atterra nella pagina foglia dedicata alla specifica attività educativa. Le pagine foglia si basano sulla tipologie di contenuto “Attività educativa” descritta nel Documento di architettura dell’informazione (XXX KB), in cui vengono indicati gli attributi informativi necessari e l’ordine di presentazione degli stessi. La tipologia “Attività educativa” è stata progettata per mettere in risalto le informazioni più ricercate dagli utenti dei musei riguardo a queste attività, come il nome, informazioni logistiche come, ad esempio, gli orari, il costo e la modalità di prenotazione, una galleria di foto o video rappresentativi ed eventuali materiali scaricabili in preparazione all’attività. 

Attività di ricerca e pubblicazioni
---------------------------------------

La sottosezione Attività educative presenta una pagina lista di secondo livello che presenta l'elenco di tutte le attività di ricerca in cui il museo è coinvolto, incluse eventuali pubblicazioni disponibili alla consultazione.

La pagina è composta da:

- Una **Hero** con il titolo di pagina "Attività di ricerca e pubblicazioni"; 
- Una select de **filtro Tipologia** che permette all’utente di filtrare i contenuti Attività di ricerca o Pubblicazione; 
- L’**elenco dei contenuti**, sotto forma di card, che presentano: il titolo dell’attività di ricerca o della pubblicazione, nome degli autori e badge con il riferimento alla tipologia (Attività di ricerca oppure Pubblicazione). Sono esposte in pagina fino ad un massimo di 12 card ed è presente un elemento paginazione che permette di visualizzarne ulteriori;
- La **funzionalità di valutazione della chiarezza informativa della pagina**, che permette agli utenti di lasciare feedback utile all’ente per migliorare i contenuti del sito.

Al click su una card della lista, l’utente atterra nella pagina foglia dedicata alla singola specifica attività di ricerca o alla specifica pubblicazione. Le pagine foglia per le attività di ricerca e per le pubblicazioni si basano sulla tipologia di contenuto “Attività di ricerca o pubblicazione” descritta nel Documento di architettura dell’informazione (XXX KB), in cui vengono indicati gli attributi informativi necessari e l’ordine di presentazione degli stessi. La tipologia di contenuto è stata progettata per mettere in risalto informazioni come la descrizione della ricerca, gli autori, i link a eventuali approfondimenti, eventuali materiali scaricabili e una galleria multimediale.
