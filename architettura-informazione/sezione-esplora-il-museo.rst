Sezione Esplora il museo
============================

La sezione risponde al bisogno degli utenti di scoprire tutto ciò che offre il museo in termini di collezioni, opere e artisti ma anche di tour virtuali ed eventuali luoghi di cui è composto. 

Al primo livello, la sezione presenta una pagina di lista di primo livello Esplora il museo. 

Al secondo livello, la sezione si dirama in: 

- Collezioni (pagina di lista), al di sotto della quale saranno presenti le relative pagine delle singole collezioni;
- Oggetti* (pagina lista), al di sotto della quale saranno presenti le relative pagine foglia degli oggetti che fanno parte del patrimonio del museo;
- Personaggi* (pagina lista), al di sotto della quale saranno presenti le relative pagine foglia dei personaggi (come artisti, scienziati etc) a cui il museo vuole dare risalto; 
- Storia del museo (pagina foglia) 
- Tour virtuali (pagina lista) 
- Notizie (pagina lista), al di sotto della quale saranno presenti le relative pagine foglia delle singole notizie; 
- eventuali pagine Luogo (pagine foglia), nel caso in cui il museo è composto da più luoghi.

.. attention::
   *La tassonomia di riferimento che regola le nomenclature per le pagine lista “Oggetti” e “Personaggi” è la Tassonomia Tipi di oggetto e personaggio. A seconda della tipologia di museo, queste pagine adotteranno le nomenclature più adatte al tipo di patrimonio in possesso. Ad esempio, per un museo di arte contemporanea sarà più opportuno chiamarle Opere e Artisti, mentre per un museo di fotografia sarà più opportuno chiamarle Fotografie e Fotografi. È comunque possibile aggiungere nuove nomenclature nel caso ci siano Oggetti e Personaggi che non rientrano in quelle individuate nella tassonomia.

Per approfondire la struttura della sezione Esplora il museo, vai al `Grafico dell’alberatura (PDF 3.6MB) <https://designers.italia.it/files/resources/modelli/musei-civici/Alberatura-ModelloMusei-DesignersItalia.pdf>`_.

Per tutte le pagine di questa sezione del sito, a meno che non specificato diversamente, è disponibile il relativo layout hi-fi su Figma che presenta la veste grafica della pagina e un esempio di contenuto. Vai al file del modello Musei sulla Community Figma, apri il file nelle tue bozze (Drafts) e scorri l’indice laterale fino a trovare il foglio «Esplora il museo».

Pagina lista di primo livello Esplora il museo 
---------------------------------------------------

La pagina di lista di primo livello “Esplora il museo” ha lo scopo di offrire agli utenti una panoramica di tutti i contenuti di questa sezione del sito e i collegamenti alle varie sottosezioni per consentirne la navigazione.   


La pagina è composta da: 

- Una sezione **Hero** con titolo, una descrizione breve che introduce l’utente alla pagina e ai suoi contenuti ed è possibile avere un’immagine di background; 
- Una sezione **I luoghi del museo** che esisterà solo nel caso in cui il museo sia composto da più luoghi. Se così fosse, in questa sezione saranno esposte le card di tutti i luoghi e ognuna di esse sarà composta da un’immagine significativa, il nome del luogo e una breve descrizione. Cliccando ciascuna card luogo l'utente atterrerà nella pagina foglia specifica per ognuno di essi;
- Una sezione **Cosa puoi vedere nel museo** che rimanda alle pagine lista di secondo livello Collezioni, Oggetti e Personaggi;
- Una banner **Mostre ed eventi** del museo in cui sono presenti il titolo, il link alla pagina di lista di primo livello Mostre ed eventi e un’immagine di background; 
- Una banner **Tour virtuali** in cui sono presenti il titolo, il sottotitolo, il link alla pagina di lista di secondo livello Tour virtuali e un’immagine di background; 
- Una sezione **Tutte le notizie del museo**, in cui il museo può mettere in rilievo fino a 3 notizie scelte editorialmente e la call to action “Tutte le notizie” che permette all’utente di atterrare nella pagina lista “Notizie” e visualizzare tutte le notizie del museo; 
- Una sezione **Dai nostri social**, che presenta gli ultimi contenuti pubblicati sui social del museo in ordine cronologico inverso (dal più recente al meno recente) da un minimo di 1 a un massimo di 3 e i link ai relativi profili social; 
- Una sezione **Vuoi supportare il museo**, che rimanda ad una pagina con la spiegazione dei modi con cui si può supportare il museo (ad esempio tramite donazioni o membership);
- La **funzionalità di valutazione della chiarezza informativa delle pagine**, che permette agli utenti di lasciare feedback utili all’ente per migliorare i contenuti del sito.

Collezioni, Oggetti e Personaggi
--------------------------------------------------------------------

Al di sotto della pagina lista di primo livello Esplora il museo, si diramano le pagine lista di secondo livello **Collezioni**, **Oggetti** e **Personaggi**, che hanno lo scopo di presentare agli utenti il patrimonio del museo e le informazioni sui personaggi più rilevanti (come ad esempio, gli artisti in mostra).

Le pagine sono composte da: 

- Una sezione **Hero** con titolo della pagina. Per i titoli delle pagine “Oggetti” e “Personaggi” si può fare riferimento alla Tassonomia Tipi di oggetto e personaggio per individuare le nomenclature più adatte al tipo di patrimonio in possesso; 
- La **lista dei filtri** che ha due layout diversi a seconda delle pagine: nel caso della pagina lista Collezione può esserci, nel caso in cui il museo sia composto da più luoghi, un solo filtro Luogo e il componente utilizzato è una select con all’interno l’elenco dei luoghi. Per le pagine lista Oggetti e Personaggi, è presente una colonna sticky sulla sinistra che riporta filtri come la Tipologia (di oggetto o di personaggio), il Periodo storico-artistico, le Collezioni, i Luoghi di esposizione, se il museo ne presenta vari;
- Per le pagine lista Oggetti e Personaggi, è presente una **barra di ricerca** dove inserire parole chiave per filtrare la lista dei contenuti e l’ordinamento sulla destra che permette all’utente di ordinare i risultati restituiti dalla ricerca.
- La **lista dei contenuti**, organizzati sotto forma di card che presentano: per le collezioni, il nome, una breve descrizione e un’immagine rappresentativa. Per gli oggetti, il nome dell'oggetto (nel caso di un'opera d'arte, il titolo), nome del personaggio di riferimento (dell'artista, scienziato, studioso, etc.), data di creazione e immagine rappresentativa. Per i personaggi, il nome, la data di nascita ed eventuale data di morte, l'indicazione della tipologia di personaggio. Sono esposte in pagina fino a un massimo di 12 card ed è presente un elemento paginazione per permettere di visualizzare ulteriori contenuti; 
- La **funzionalità di valutazione della chiarezza informativa della pagina**, che permette agli utenti di lasciare feedback utile all’ente per migliorare i contenuti del sito.

Al di sotto delle relative pagine lista, troveremo le pagine delle specifiche collezioni, oggetti e personaggi.

Una **pagina Collezione** ha lo scopo di presentare una specifica collezione del museo e riporterà:
  
- Una Hero con il titolo di pagina, che coinciderà con il titolo della collezione, una breve descrizione e un'immagine di background;
- Una sezione di spiegazione testuale, dove gli enti possono aggiungere più informazioni sulla collezione, il contesto storico e le tematiche principali;
- La lista degli oggetti della collezione, presentate sotto forma di card. Al click su una card, l'utente atterrerà sulla pagina foglia di uno specifico oggetto della collezione, posizionata in Esplora il museo > Oggetti.

La **pagina foglia “Oggetto”** si basa sulla tipologia di contenuto “Oggetto” descritta nel Documento di architettura dell’informazione (`Versione ODS 82KB <https://designers.italia.it/files/resources/modelli/musei-civici/Architettura-ModelloMusei-DesignersItalia.ods>`_, `Versione XLSX 216KB <https://designers.italia.it/files/resources/modelli/musei-civici/Architettura-ModelloMusei-DesignersItalia.xlsx>`_) in cui vengono indicati gli attributi informativi necessari e l’ordine di presentazione degli stessi. La tipologia “Oggetto” è stata progettata per mettere in risalto le informazioni più ricercate dagli utenti dei musei riguardo ad un oggetto esposto, come il titolo, l’immagine, una descrizione testuale, una scheda tecnica, la correlazione con percorsi, collezioni o altri oggetti del museo e una galleria di immagini o video rappresentativi dell’oggetto. 

La **pagina foglia “Personaggio”** si basa sulla tipologia di contenuto “Personaggio” descritta nel Documento di architettura dell’informazione (XXX KB) in cui vengono indicati gli attributi informativi necessari e l’ordine di presentazione degli stessi. La tipologia “Personaggio” è stata progettata per mettere in risalto le informazioni più ricercate dagli utenti dei musei riguardo a un personaggio i cui oggetti sono esposti all’interno del museo, come il nome e cognome, il periodo di vita, la biografia, gli oggetti ad esso correlati, la correlazione con percorsi e collezioni del museo e una galleria di immagini o video rappresentativi.

Come ogni pagina del sito, queste pagine presentano la funzionalità di valutazione della chiarezza informativa prima del footer, che permette agli utenti di lasciare feedback utile all’ente per migliorare i contenuti del sito.

Storia del museo
------------------

La pagina foglia “Storia del museo” ha lo scopo di raccontare all’utente dettagli sul museo, dalla sua fondazione fino al giorno d’oggi. Può essere presente una galleria di immagini e video particolarmente significative. 

La pagina presenta:

- Una **Hero con il titolo di pagina** "La storia del museo";
- Un primo elemento testuale dove fornire una **panoramica del contenuto** di pagina e le informazioni più importanti;
- Il **corpo di pagina**, che può essere organizzato seguendo due layout: sotto forma di linea del tempo, con le date, il nome degli avvenimenti, una descrizione testuale ed eventuali immagini; oppure una serie di blocchi testuali più estesi, che possono essere corredati da immagini;
- Una **galleria** di immagini o video.
- La **funzionalità di valutazione della chiarezza informativa** prima del footer, che permette agli utenti di lasciare feedback utile all’ente per migliorare i contenuti del sito.

Tour virtuali
----------------
La pagina "Tour virtuali" è una pagina lista che presenta agli utenti tutti tour virtuali per esplorare il museo comodamente dai propri dispositivi.

La pagina è composta da:

- Una **Hero con il titolo di pagina** "Tour virtuali";
- Il **filtro "Luogo"**, che permette di filtrare i tour in base al luogo desiderato (elemento opzionale, utile nel caso in cui il museo è composto da più luoghi);
- La **lista dei contenuti**, sotto forma di card, con immagine, titolo e descrizione breve. Si consiglia di mostrare un massimo di 12 elementi su pagina e di fornire un componente di paginazione per esplorare ulteriori contenuti. La maggior parte dei tour virtuali sono ospitati su sistemi terzi, perciò si consiglia di reindirizzare gli utenti, al click sulla card, direttamente alla pagina dove è ospitato il tour virtuale, senza ulteriori passaggi intermedi. È possibile creare pagine foglia dei singoli tour virtuali qualora questi debbano essere presentati sul sito del museo tramite embed;
- La **funzionalità di valutazione della chiarezza informativa** prima del footer, che permette agli utenti di lasciare feedback utile all’ente per migliorare i contenuti del sito.

Notizie
--------
La pagina "Notizie" è una pagina lista che presenta agli utenti tutte le notizie pubblicate dal museo in ordine cronologico inverso come ordinamento di default, dalla più alla meno recente.

La pagina è composta da:

- Una **Hero con il titolo di pagina** "Notizie";
- Una barra dei filtri, come Tipologia (sulla base della Tassonomia Tipi di notizia), Luogo (se il museo ha più luoghi, è possibile mostrare, alla selezione del filtro, le notizie riguardanti un luogo specifico), Argomento (sulla base di una lista di tag argomenti stabiliti dall'ente), Ordina per (se si vogliono offrire più possibilità di ordinamento).
- La **lista dei contenuti** sotto forma di card, che presentano un'immagine, il titolo della notizia, una breve descrizione e la data di pubblicazione;
- Un **elemento di paginazione** per mostrare più contenuti;
- Una sezione **Dai nostri social**, con il feed degli ultimi 3 post pubblicati sui social dei musei e i link ai profili;
- Una sezione di **iscrizione alla newsletter**, se è un mezzo di comunicazione usato dal museo;
- La **funzionalità di valutazione della chiarezza informativa** prima del footer, che permette agli utenti di lasciare feedback utile all’ente per migliorare i contenuti del sito.

Al click su una card, l'utente atterrerà sulla pagina della notizia specifica. La pagina foglia “Notizia” si basa sulla tipologia di contenuto “Notizia” descritta nel Documento di architettura dell’informazione (`Versione ODS 82KB <https://designers.italia.it/files/resources/modelli/musei-civici/Architettura-ModelloMusei-DesignersItalia.ods>`_, `Versione XLSX 216KB <https://designers.italia.it/files/resources/modelli/musei-civici/Architettura-ModelloMusei-DesignersItalia.xlsx>`_) in cui vengono indicati gli attributi informativi necessari e l’ordine di presentazione degli stessi.

La pagina foglia “Notizia” si basa, a livello di layout, sul template pagina di testo generico. Come ogni pagina del sito, le pagine foglia Notizia presentano la funzionalità di valutazione della chiarezza informativa prima del footer, che permette agli utenti di lasciare feedback utile all’ente per migliorare i contenuti del sito.   


Luoghi
--------



