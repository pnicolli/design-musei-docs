Sezione Esplora il museo
============================

La sezione risponde al bisogno degli utenti di scoprire tutto ciò che offre il museo in termini di collezioni, opere e artisti ma anche di tour virtuali ed eventuali luoghi di cui è composto. 

Al primo livello, la sezione presenta una pagina di lista di primo livello Esplora il museo. 

Al secondo livello, la sezione si dirama in: 

- Collezioni (pagina di lista)  
- Oggetti* (pagina lista) 
- Personaggi* (pagina lista) 
- Storia del museo (pagina foglia) 
- Tour virtuali (pagina lista) 
- Notizie (pagina lista) 
- Luogo (pagina foglia)

*La tassonomia di riferimento che regola le nomenclature per le pagine lista “Oggetti” e “Personaggi” è la Tassonomia Tipi di oggetto e personaggio. A seconda della tipologia di museo, queste pagine adotteranno le nomenclature più adatte al tipo di patrimonio in possesso. Ad esempio, per un museo di arte contemporanea sarà più opportuno chiamarle Opere e Artisti, mentre per un museo di fotografia sarà più opportuno chiamarle Fotografie e Fotografi. È comunque possibile aggiungere nuove nomenclature nel caso ci siano Oggetti e Personaggi che non rientrano in quelle individuate nella tassonomia.

Direttamente sotto la pagina lista di secondo livello Collezioni, sono presenti le pagine foglia delle singole collezioni.  

Sotto la pagina lista di secondo livello Oggetti, sono presenti le pagine foglia dei singoli oggetti, create seguendo le indicazioni della tipologia di contenuto “Oggetto”. 

Al di sotto della pagina lista di secondo livello Personaggi, sono presenti le pagine foglia dei singoli personaggi, create seguendo le indicazioni della tipologia di contenuto “Personaggio”. 

Direttamente sotto la pagina lista di secondo livello Notizie, sono presenti le pagine foglia delle singole notizie, create seguendo le indicazioni della tipologia di contenuto “Notizia”. 

Per approfondire la struttura della sezione Esplora il museo, vai al Grafico dell’alberatura (PDF XXMB).

Pagina lista di primo livello Esplora il museo 
---------------------------------------------------

La pagina di lista di primo livello “Esplora il museo” risponde al bisogno degli utenti di scoprire cosa racchiude il museo e, nel caso fosse composto da più luoghi, vedere più informazioni su di essi.   


La pagina è composta da: 

- Una sezione **Hero** con titolo, una descrizione breve che introduce l’utente alla pagina e ai suoi contenuti ed è possibile avere un’immagine di background; 
- Una sezione **I luoghi del museo** che esisterà solo nel caso in cui il museo sia composto da più luoghi. Se così fosse, in questa sezione saranno esposte le card di tutti i luoghi e ognuna di esse sarà composta da un’immagine significativa, il nome del luogo e una breve descrizione. Cliccando ciascuna card luogo l'utente atterrerà nella pagina foglia specifica per ognuno di essi;
- Una sezione **Cosa puoi vedere nel museo** che rimanda alle pagine lista di secondo livello Collezioni, Oggetti e Personaggi;
- Una banner **Mostre ed eventi** del museo in cui sono presenti il titolo, il link alla pagina di lista di primo livello Mostre ed eventi e un’immagine di background; 
- Una banner **Tour virtuali** in cui sono presenti il titolo, il sottotitolo, il link alla pagina di lista di secondo livello Tour virtuali e un’immagine di background; 
- Una sezione **Tutte le notizie del museo**, in cui il museo può mettere in rilievo fino a 3 notizie scelte editorialmente e la call to action “Tutte le notizie” che permette all’utente di atterrare nella pagina lista “Notizie” e visualizzare tutte le notizie del museo; 
- Una sezione **Dai nostri social**, che presenta gli ultimi contenuti pubblicati sui social del museo in ordine cronologico inverso (dal più recente al meno recente) da un minimo di 1 a un massimo di 3 e i link ai relativi profili social; 
- Una sezione **Vuoi supportare il museo**, che rimanda ad una pagina con la spiegazione dei modi con cui si può supportare il museo (ad esempio tramite donazioni o membership);
- La **funzionalità di valutazione della chiarezza informativa delle pagine**, che permette agli utenti di lasciare feedback utili all’ente per migliorare i contenuti del sito.

Pagine lista di secondo livello Collezioni, Oggetti e Personaggi
--------------------------------------------------------------------

Al di sotto della pagina lista di primo livello Esplora il museo, si diramano le pagine lista di secondo livello: Collezioni, Oggetti e Artisti. Una pagina lista raccoglie i collegamenti a tutte le pagine foglia afferenti a quella specifica categoria di contenuto. 

Le pagine sono composte da: 

- Una sezione **Hero** con titolo della pagina; 
- La **lista dei filtri** che ha due layout diversi a seconda delle pagine: nel caso della pagina lista Collezione può esserci, nel caso in cui il museo sia composto da più luoghi, un solo filtro Luogo e il componente utilizzato è una select con all’interno l’elenco dei luoghi. Per le pagine lista Oggetti e Personaggi, è presente una colonna sticky sulla sinistra che riporta filtri come la Tipologia (di oggetto o di personaggio), il Periodo storico-artistico, le Collezioni, i Luoghi di esposizione, se il museo ne presenta vari;
- Per le pagine lista Oggetti e Personaggi, è presente una **barra di ricerca** dove inserire parole chiave per filtrare la lista dei contenuti e l’ordinamento sulla destra che permette all’utente di ordinare i risultati restituiti dalla ricerca.
- La **lista dei contenuti**, organizzati sotto forma di card che presentano: per le collezioni, il nome, una breve descrizione e un’immagine rappresentativa. Per gli oggetti, il nome dell'oggetto (nel caso di un'opera d'arte, il titolo), nome del personaggio di riferimento (dell'artista, scienziato, studioso, etc.), data di creazione e immagine rappresentativa. Per i personaggi, il nome, la data di nascita ed eventuale data di morte, l'indicazione della tipologia di personaggio. Sono esposte in pagina fino a un massimo di 12 card ed è presente un elemento paginazione per permettere di visualizzare ulteriori contenuti; 
- La **funzionalità di valutazione della chiarezza informativa della pagina**, che permette agli utenti di lasciare feedback utile all’ente per migliorare i contenuti del sito.

Pagina Collezione e pagine foglia Oggetto e Personaggio
-----------------------------------------------------------
Una **pagina Collezione** ha lo scopo di presentare una specifica collezione del museo e riporterà:
  
- Una Hero con il titolo di pagina, che coinciderà con il titolo della collezione, una breve descrizione e un'immagine di background;
- Una sezione di spiegazione testuale, dove gli enti possono aggiungere più informazioni sulla collezione, il contesto storico e le tematiche principali;
- La lista degli oggetti della collezione, presentate sotto forma di card.

La **pagina foglia “Oggetto”** si basa sulla tipologia di contenuto “Oggetto” descritta nel Documento di architettura dell’informazione (XXX KB) in cui vengono indicati gli attributi informativi necessari e l’ordine di presentazione degli stessi. La tipologia “Oggetto” è stata progettata per mettere in risalto le informazioni più ricercate dagli utenti dei musei riguardo ad un oggetto esposto, come il titolo, l’immagine, una descrizione testuale, una scheda tecnica, la correlazione con percorsi, collezioni o altri oggetti del museo e una galleria di immagini o video rappresentativi dell’oggetto. 

La **pagina foglia “Personaggio”** si basa sulla tipologia di contenuto “Personaggio” descritta nel Documento di architettura dell’informazione (XXX KB) in cui vengono indicati gli attributi informativi necessari e l’ordine di presentazione degli stessi. La tipologia “Personaggio” è stata progettata per mettere in risalto le informazioni più ricercate dagli utenti dei musei riguardo a un personaggio i cui oggetti sono esposti all’interno del museo, come il nome e cognome, il periodo di vita, la biografia, gli oggetti ad esso correlati, la correlazione con percorsi e collezioni del museo e una galleria di immagini o video rappresentativi.

Come ogni pagina del sito, queste pagine presentano la funzionalità di valutazione della chiarezza informativa prima del footer, che permette agli utenti di lasciare feedback utile all’ente per migliorare i contenuti del sito. 

